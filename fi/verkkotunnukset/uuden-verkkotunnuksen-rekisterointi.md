# Uuden verkkotunnuksen rekisteröinti

Tämä artikkeli neuvoo, miten rekisteröit uuden verkkotunnuksen uutena [WebCat](https://webcat.fi)-asiakkaana.

Huomaathan, että kun olet kertaalleen rekisteröinyt henkilötietosi ja maksukorttisi [WebCat](https://webcat.fi)-palveluun, sinun ei tarvitse enää jatkossa antaa niitä uudelleen. Voit silloin hypätä yli kohdat 4-9.

## 1. Avaa [WebCat](https://webcat.fi)-etusivu

Aloita avaamalla etusivumme https://webcat.fi. Tällä sivulla voit tarkistaa onko haluamasi verkkotunnus vapaana.

![Image 1](images/register-domain-step-1-1024x556.png)

## 2. Tarkista verkkotunnuksen saatavuus

Kirjoita haluamasi verkkotunnus hakukenttään ja paina Tarkista saatavuus -painiketta.

![Image 2](images/register-domain-step-2-1024x556.png)

3. Aloita verkkotunnuksen rekisteröinti

Paina Rekisteröi -painiketta, jos haluat rekisteröidä verkkotunnuksen saman tien. Voit myös käyttää Lisää koriin -painiketta rekisteröidäksesi useamman verkkotunnuksen kerralla.

![Image 3](images/register-domain-step-3-1024x556.png)

4. Luo uusi WebCat-tunnus

Uutena asiakkaana sinun on ensin rekisteröidyttävä WebCat-käyttäjäksi painamalla Luo uusi tunnus -painiketta. Jos olet jo WebCat-käyttäjä, voit hypätä kohtaan 7.

![Image 4](images/register-domain-step-4-1024x892.png)

5. Anna käyttäjätietosi tunnusta varten

Kirjoita rekisteröitymislomakkeeseen sähköpostiosoitteesi ja valitsemasi salasana. Paina sen jälkeen Luo tunnus -painiketta. WebCat lähettää sähköpostiosoitteeseesi vahvistuskoodin.

![Image 5](imags/register-domain-step-5-1024x892.png)

6. Vahvista sähköpostiosoitteesi

Kirjoita lomakkeeseen sähköpostitse vastaanottamasi vahvistuskoodi ja paina Vahvista -painiketta.

![Image 6](images/register-domain-step-6-1024x892.png)

7. Kirjaudu sisään WebCat-tunnuksellasi

Kirjaudu sisään uudella WebCat-tunnuksellasi antamalla sähköpostiosoitteesi ja salasanasi ja painamalla Kirjaudu-painiketta.

![Image 7](images/register-domain-step-7-1024x892.png)

8. Anna verkkotunnuksen omistajan tiedot

Kirjoita yhteystietolomakkeeseen verkkotunnuksen omistajan henkilötiedot ja paina sen jälkeen Tallenna yhteystiedot -painiketta. Näiden yhteystietojen on lain mukaan oltava omistajan oikeat henkilötiedot. Henkilötunnuksesi tallennetaan turvallisesti Traficomin järjestelmään. Jos olet rekisteröimässä verkkotunnusta yritykselle tai yhteisölle, voit vaihtaa omistajan tyyppiä valikosta.

![Image 8](images/register-domain-step-8-1024x906.png)

9. Anna maksutiedot

Kirjoita Stripe-maksulomakkeeseen luottokorttisi tiedot. Näitä tietoja käytetään ainoastaan verkkotunnuksen rekisteröinnin maksamiseen. Antamasi luottokortti lisätään oletusmaksutavaksi, jota käytetään jatkossa uusien verkkotunnusten rekisteröintiin ja verkkotunnusten uusimiseen.

![Image 9](images/register-domain-step-9-897x1024.png)

10. Vahvista tilaus

Tarkista vielä, ettei haluamasi verkkotunnus ole suojattu tai kielletty nimi. Tarvittaessa saat lisätietoja avaamalla ohjelinkin. Sen jälkeen vahvista tilauksesi painamalla Maksa tilaus -painiketta.

![Image 10](images/register-domain-step-10-1024x921.png)
